<!DOCTYPE html>
<html>
<head>
    <meta charset="utf-8">
    <title>L08 - Szótár (1) (DKRMG Android Szakkör)</title>
    <link rel="stylesheet" href="https://maxcdn.bootstrapcdn.com/bootstrap/3.2.0/css/bootstrap.min.css">
    <link rel="stylesheet" href="//ajax.googleapis.com/ajax/libs/jqueryui/1.11.2/themes/smoothness/jquery-ui.css" />
    <link rel="stylesheet" href="/static/css/stsheet.css">
    <link href="//cdn.rawgit.com/noelboss/featherlight/master/release/featherlight.min.css"
        type="text/css" rel="stylesheet" title="Featherlight Styles" />
    <!-- bootstrap stuff -->
    <script src="https://ajax.googleapis.com/ajax/libs/jquery/2.1.1/jquery.min.js"></script>
    <script src="https://maxcdn.bootstrapcdn.com/bootstrap/3.2.0/js/bootstrap.min.js"></script>
    <script src="//ajax.googleapis.com/ajax/libs/jqueryui/1.11.2/jquery-ui.min.js"></script>
</head>
<body>
    <header data-include="/include/header.html"></header>
    <div class="container">
        <h1>
            8. lecke <small>Szótár (1)</small><p>
                <small>Online Android szakkör (DKRMG)</small><p>
        </h1>
        <hr/>

        <section id="lesson-intro">
            <h2>Egy kis bevezetés</h2>
            <p>
                Az első hét lecke elkészítése után nem túlzás azt mondani, hogy sikeresen vetted az Android
                programozás talán legnagyobb akadályait. Feltelepítetted az Android Studiot, megírtad az
                első önálló alkalmazásaidat, saját Activity-ket hoztál létre, használatba vetted a rezgőmotort
                és három különböző érzékelőt is. Ehhez meg kellett tanulnod a layout szerkesztő használatát és
                a Java nyelv alapjait. Gratulálunk!</p>
            <p>
                Az új év <em>(eredetileg januári lecke)</em> viszont most új kihívásokat tartogat. Ahhoz,
                hogy tényleg otthonosan tudjatok mozogni az androidos alkalmazás fejlesztés világában,
                kicsit komolyabb programok felé fordítjuk a figyelmünket.</p>
            <p>
                Az egyik fontos változás, hogy nem fogunk minden leckében új programot készíteni;
                például a mostani leckével egy három leckén átívelő projektbe kezdünk. Ami viszont
                reményeink szerint nem fog változni: minden lecke végén egy használható alkalmazás
                lesz a kezetekben, legfeljebb nem lesz teljesen készen.</p>
        </section>


        <section id="lesson-goal">
            <h2>Tehát akkor a tervezett program</h2>
            <p>
                Az első nagyobb projektben szeretnénk valami olyan programot alkotni, ami hasznosnak
                bizonyulhat akár a mindennapokban is. Az angolórák/nyelvórák pedig elég fontos részét
                képezik a mindennapjainknak; ezen belül pedig mi egész pontosan a szavak megtanulására
                fogunk összpontosítani.</p>
            <p>
                A mostani leckénk célja nem lesz más, mint egy egyszerű szótárfüzet program megírása.
                Az applikáció készítése közben megismerkedünk majd a listákkal és azok megjelenítésével,
                négy Activity-vel zsonglőrködünk egyszerre, ezáltal tényleg megtapasztalva az igazi
                Android fejlesztés nehézségeit. A végeredmény viszont egy teljes, használható
                applikáció lesz (puskázó appal kombinálva kéretik tanóra keretein belül nem használni!)</p>

            <h3>A program részei</h3>
            <p>
                Az általunk tervezett program négy Activity-ből fog állni. Ennek a gyorsan
                rajzolt (wireframe) terveit itt láthatjátok. Javasoljuk, hogy ismerkedj meg az
                ábrán szereplő ablakokkal, és vagy másold le, vagy térj vissza ide minden
                alkalommal, mielőtt munkához látsz. <em>A kép kattintással nagyítható</em></p>
            <p>
                <img src="/static/img/l08/wireframe.png" class="center-block" />
             </p>
            <ul>
                <li>
                    <strong>Szavak (SzavakActivity)</strong><br/>
                    Kulcsfontosságú része az alkalmazásnak. Itt listázzuk majd ki a szavakat.</li>
                <li>
                    <strong>Kvíz (KvizActivity)</strong><br/>
                    Ez az Activity segít majd minket a nyelvtanulásban. A program véletlenszerűen
                    kérdez tőlünk szavakat</li>
                <li>
                    <strong>About (AboutActivity)</strong><br/>
                    6. leckéhez hasonlóan egy egyszerű kis Activity, ami rólad, azaz a program
                    készítőjéről ad egy kicsit több információt (pl. név, email cím stb.)</li>
                <li>
                    <strong>Menü (MenuActivity)</strong><br/>
                    Egy ekkora programnak kell egy kezdőképernyő, ahonnan a különböző ablakokra
                    navigálhatunk. Pofon egyszerű, három gomb, három click függvény, ami a
                    megfelelő Activity-t hívja meg.</li>
            </ul>
            
            <p>
                Ebben a leckében a menü és az About ablakok elkészítése mellett szeretnénk
                letenni a SzavakActivity alapjait. A következő két leckében ezt fogjuk tovább
                finomítani, illetve megírjuk a <code>KvizActivity</code> ablakot is.</p>
            
            <h3>Honnan jönnek a szavak?</h3>
            <p>
                Egy szótárfüzet programnál jogosan merül fel a kérdés: honnan jönnek a szavak?
                Ebben a leckében a szavakat a program készítésekor kell majd beírnunk (például
                egy tömbbe), részleteket lásd később. A folytatásban viszont már fájlokat fogunk
                használni, amiket akár számítógépen is szerkeszthettek, illetve egymással vagy
                akár osztálytársakkal is megoszthattok. Egy
                <a href="/static/files/dict1.txt" target="_blank">minta fájl</a>.
                Ennek kapcsán javasolnánk, hogy mindenki olyan szavakat írjon be (mind a programba,
                mind a fájlokba), amelyek a nyelvi tudását tükrözik. Így hasznosabb lesz a program,
                mint ha a mi fantáziátlan példáinkat használjátok.</p>
        </section>

        <section id="new-project">
            <h2>Új projekt létrehozása</h2>
            <p>
                Az előző leckéhez hasonlóan most sem készítettünk elő projektet, így azt Nektek
                kell létrehozni. Kicsit lusták is vagyunk, és nem szeretjük ismételni magunkat,
                ezért nem írnánk le megint az új projekt létrehozásának menetét, kövessétek az
                <a href="/lessons/l07.html#new-project" target="_blank">előző leckében leírtakat</a>!
                <em>Az "Importálás helyett…" rész mind a <strong>nyolc</strong> pontját
                figyelmesen csináljátok végig!</em> Amire figyelj:</p>
            <p>
                Alkalmazás adatai</p>
            <ul>
                <li>
                    <strong>Application name:</strong> <code>Szotar</code></li>
                <li>
                    <strong>Project location:</strong> Célszerűen a korábbi projektek mellé érdemes létrehozni,
                    például egy L08-Szotar mappába (pl.: <code>C:\DkrmgAndroid\L08-Szotar</code>)</li>
                <li>
                    <code>API 19</code> kiválasztása</li>
                <li>
                    A varázslóval a kiinduló activity-t is létre kell hozni, ennek neve
                    legyen <code>MenuActivity</code>.</li>
            </ul>
            <p>
                Ne felejtsd el beállítani a megfelelő SDK verziót, majd futtasd a programot a telefonodon!</p>
        </section>


        <section id="menu-activity">
            <h2>Menü (MenuActivity)</h2>
            <p>
                Bemelegítésként rendezzük be a MenuActivity ablakunkat.</p>
            <p>
                <img src="/static/img/l08/menu.png" class="center-block" />
            </p>
            <p>
                Ez a menü ablak tényleg pofon egyszerű. Összesen három gombra lesz csak szükségünk,
                melyek a megfelelő Activity-ket nyitják meg. A megnyitás kódját egyelőre nem tudjuk
                megírni (ahhoz hiányoznak az Activity-k).</p>
            <p>
                Amit már most meg tudunk csinálni:</p>
            <ul>
                <li>
                    A RelativeLayout komponensünknek is állítsuk be az <code>id</code> tulajdonságát például
                    root értékre (később sok fejfájástól óvhat meg minket)</li>
                <li>
                    Három gomb elhelyezése a layout szerkesztőben. Ezeket rendezzük középre, és
                    írjuk be a megfelelő szövegeket az ábra alapján.</li>
                <li>
                    Ezek után az activity kinézetét ízlés szerint formázhatjuk színekkel,
                    betűtípusokkal, vagy képekkel. (utóbbihoz a hetedik lecke
                    <a href="/lessons/l07.html#import-image">megfelelő része</a> nyújthat segítséget</li>
                <li>
                    Minden gombnak legyen egy saját kattintást kezelő függvénye. A kattintáskor
                    lefutó részt még nem tudjuk megírni, így a függvény törzsét üresen fogjuk hagyni. Pl.
<pre>public void buttonSzavakOnClick(View v)  {
    // TODO: a SzavakActivity megnyitása
}</pre>
                <p>
                    A függvényeinket akkor tudjuk majd befejezni, amikor a többi Activity elkészült.</p>
            </ul>
        </section>


        <section id="about-activity">
            <h2>Ismétlés: AboutActivity</h2>
            <p>
                Ismétlés a tudás anyja, mondták már sokan, és milyen igazuk van! Ismételjünk most mi
                is egy kicsit. A 6. lecke (Iránytű) <a href="/lessons/l06.html#openActivity">végén</a>
                létrehoztunk egy második Activity-t, ami a készítő nevét tartalmazta. Csináljunk egy
                ilyen About Activityt ehhez az alkalmazáshoz is. Annak örülnénk a legjobban, ha minél
                több eszetekbe jutna, de persze ha elakadtok szabad puskázni a 6. lecke leírásából.</p>
            <p>
                <img src="/static/img/l08/about.png" class="center-block" />
            </p>
            <p>
                A lépések nagy vonalaiban:</p>
            <ul>
                <li>
                    Új Blank Activity létrehozása (<em>New -> Activity -> Blank Activity</em>)</li>
                <li>
                    Activity neve: AboutActivity</li>
                <li>
                    Layout szerkesztővel alakítsuk ki az új activity-t (activity_about.xml) tetszés szerint</li>
                <li>
                    Írjuk be azt a két soros kódot, ami megnyitja az About ablakunkat. Mivel az
                    AboutActivity-t a menüből akarjuk megírni, ezért ez a menü ablakunk Java kódjába
                    kell, hogy kerüljön, az egyik gombkattintást kezelő függvénybe azok közül, amit
                    az előző pontban hoztunk létre.</li>
            </ul>
            <p>
                A kód, amely elindítja az AboutActivity-t:</p>
<pre>public void aboutOnClick(View v) {
    Intent intent = new Intent(this, AboutActivity.class);
    startActivity(intent);
}</pre>
            <p>
                Ehhez a feladathoz tartozik egy <a href="#starred1">szorgalmi</a> is, amiben a gombot felváltja
                egy felbukkanó menü. Az érdekesség kedvéért javasoljuk, hogy a következő lecke előtt
                nézd majd meg!</p>
        </section>


        <section id="szavak-activity">
            <h2>Még egy activity: SzavakActivity</h2>
            <p>
                <em>Első megközelítés</em></p>
            <p>
                <img src="/static/img/l08/szavak.png" class="center-block" />
            </p>
            <p>
                Szuper, most már van egy "névjegy" activity-nk (AboutActivity) és egy kiinduló menü
                activitynk, ahonnan az alkalmazás funkciói lesznek elérhetőek. Ideje elkészítenünk
                az első funkciót, a szavak kilistázását! A cél tehát: egy Activity, ami megjeleníti a
                program által ismert szavak listáját.</p>
            
            <h3>Üres Activity létrehozása, megnyitása</h3>
            <p>
                A fentiek mintájára adjunk hozzá a projekthez még egy activity-t (puska itt), aminek
                a típusa legyen továbbra is <em>Blank Activity</em> és a neve <code>SzavakActivity</code>!</p>
            
            <p>
                Most, hogy már többször is beírtátok/bemásoltátok az új activity-t megnyitó kódot,
                nézzük meg kicsit közelebbről ezt a két sort!</p>
            <p>
                Az első sorban létrehozott Intent típusú változónk tárolja, hogy melyik Activity-t
                szeretnénk megnyitni. Írd át úgy a parancsot, hogy ne az AboutActivity-t nyissa meg,
                hanem a SzavakActvity-t
                <button data-target="help_open_SzavakActivity" class="help-link">Katt a megoldáshoz!</button></p>
            <div class="help-container" id="help_open_SzavakActivity">
<pre>
Intent intent = new Intent(this, SzavakActvity.class);
startActivity(intent);</pre>
            </div>
            
            <h3>Szavak tárolása</h3>
            <p>
                Futólagos ismeretséget köthettünk már az előző leckék során a <code>String</code>
                típussal. Emlékeztetésként: ez egy olyan típus, amely szövegeket tárol. Például
                nézzük meg az alábbi változót:</p>
<pre>String szoveg;
szoveg = "kutya";</pre>
            <p>
                A String típus azonban ennél sokkal többre is képes. A szöveg tartalmazhat szóközöket
                illetve (végre valahára) ékezetes karaktereket is! Például:</p>
<pre>String szoveg2;
szoveg2 = "Ez egy szép kis árvíztűrő tükörfúrógép";</pre>
            <p>
                Innen jön az ötlet: egy magyar-angol szópárt könnyedén eltárolhatunk egy
                String típusú változóban:</p>
<pre>szo1 = "kutya = dog";
szo2 = "macska = cat";</pre>
            <p>
                Azonban természetesen nem szeretnénk minden szóhoz új változót létrehozni.
                A megoldás, hogy az előző leckében tanult tömböket alkalmazzuk. Tehát:</p>
            <p>
                <strong>A szavainkat egyelőre egy <code>String</code> típusú tömbben fogjuk tárolni.</strong>
                <a href="/lessons/l07.html#arrays">Emlékeztetésként</a>, a String tömb egy olyan
                adatszerkezet, amelynek minden eleme egy String típusú változó.</p>
            <ul>
                <li>
                    Hozzunk is létre egy <code>szavak</code> nevű, String tömb (<code>String[]</code>) típusú
                    változót a SzavakActvity-n belül. Az onCreate függvényben pedig töltsük fel adatokkal.
                    A teljes tömbnek az alábbi módon adhatunk értéket:<br/>
                    <pre>szavak = new String[] {"kutya = dog", "macska = cat", "molylepke = moth"};</pre>
            </ul>
            <p>
                A fentiek alapján akárhány Stringet (szöveget) megadhatunk kettősidézőjelek (<code>"</code>)
                között, vesszővel elválasztva. Például: </p>
            <pre>
szavak = new String[] { "kutya = dog", "macska = cat", "ló = horse", "tehén = cow", "állat = animal",
                        "iskola = school", "osztály = class", "osztályterem = classroom", "ceruza = pencil",
                        "vonalzó = ruler", "gondol = think", "érez = feel", "szeret = like", "ad = give",
                        "kap = get", "ékesszólás = eloquence", "kétkedő = incredulous", "egyszerű = trivial",
                        "elkeseredés = exasperation", "győzedelmes = triumphant" };</pre>
            
            <h3>Egy String tömb megjelenítése</h3>
            <p>
                Az eddigi programjaink során több layout komponenssel is találkoztunk már.
                Rengeteg gombot és feliratot hoztunk már létre, és a képeket tároló ImageView
                sem teljesen ismeretlen számunkra. Ezúttal azonban egy olyan összetett komponensre
                lesz szükségünk, ami szavak/szövegek egy egész listáját tudja megjeleníteni. Ehhez
                fogjuk használni a <code>ListView</code> vezérlőt.</p>
            <p>
                A most bemutatásra kerülő <code>ListView</code> egy elég különös, univerzális elem,
                ami kicsit másképp viselkedik, mint a korábbi komponenseink. Ügyelnünk kell arra,
                hogy most nem elég csak a layout szerkesztőben kattintgatni ahhoz, hogy  String tömbünk
                elemei megjelenjenek a listában. A Java kódba is kicsit jobban bele kell másznunk.</p>
            <p>
                <img src="/static/img/l08/adapter1.png" class="center-block" />
            </p>
            <h3>Layout kialakítása</h3>
            <p>
                Helyezzünk el egy ListView komponenst a layout szerkesztőben (Containers kategória alatt).
                Az Activity legfontosabb feladata a szavak megjelenítése, tehát méretezzük úgy a listánkat,
                hogy a képernyő nagy részét elfoglalja.</p>
            <div class="imgstore">
                <img src="/static/img/l08/listview1.png" class="center-block" />
                <img src="/static/img/l08/listview2.png" class="center-block" />
            </div>
            <p>
                Láthatjuk, hogy a layout szerkesztőnknek fogalma sincs, hogy mit szeretnénk a
                listánkban megjeleníteni, így jobb híján az "item 1", "item 2", … szavakat használja.
                Ezeket fogjuk lecserélni a saját szavainkra.</p>
            
            <h3>Tömb megjelenítése a ListView komponensen (Adapter)</h3>
            <p>
                Mielőtt megnézzük az ehhez szükséges <em>mágikus parancsot</em>, előbb hozzunk létre egy
                <code>ListView</code> típusú változót a SzavakActivity-ben, mondjuk <code>szolista</code>
                néven, és rendeljük hozzá a ListView komponensünkhöz (ilyet már sokszor csináltunk a
                <code>findViewById</code> paranccsal).</p>
            <p>
                Tehát jelenleg a szavaink egy String tömbben laknak, és ezeket szeretnénk megjeleníteni
                a ListView komponensünkön. Nézzük meg az alábbi két sort, majd írjuk be az onCreate
                függvényünk végére.</p>
<pre>ArrayAdapter&lt;String&gt; adapter = new ArrayAdapter&lt;String&gt;(this, android.R.layout.simple_list_item_1, szavak);
szolista.setAdapter(adapter);</pre>
            <p>
                Nem kell teljességgel értenünk a fentieket; így is láthatjuk, hogy létrehoztunk egy
                adaptert, ami segít a tömbünket a szolista (<code>ListView</code>) számára megemészthető
                formába hozni. Egészen pontosan létrehoztunk egy úgynevezett ArrayAdapter objektumot,
                ami szól a ListView változónknak: itt vannak az új adatok a <code>szavak</code> tömbben,
                jelenítsd meg őket!</p>
            <p>
                <img src="/static/img/l08/adapter2.png" class="center-block" />
            <p>
                Ha esetleg elakadtál volna, így kell kinéznie az onCreate függvénynek:
                <button data-target="help_onCreate_final" class="help-link">Katt ide!</button></p>
            <div class="help-container" id="help_onCreate_final">
                <pre data-include="/include/l08/onCreate_final.java.html"></pre>
                <!-- TODO check if it's really all right! -->
            </div>
            <p>
                Futtassuk le a programot. Ha minden igaz, akkor a Menüből a megfelelő gombra kattintva
                eljutunk a Szavak activity-re, ahol ott sorakoznak a kódban megadott szavak.</p>
        </section>


        <section id="szo-objektum">
            <h2>Szavak tárolása, második megközelítés</h2>
            <p>
                A programunk ugyan szépen működik, gyönyörűen kilistázza a String értékeket. Ha csak
                ennyit szerettünk volna, akkor most kényelmesen hátradőlhetnénk, elfogyasztva a
                karácsonyról maradt bejglit (ha még nem száradt ki teljesen).</p>
            <p>
                Ahhoz azonban, hogy továbbhaladjunk, egy kicsit át kell alakítanunk, hogy miként
                tároljuk a szavakat.</p>
            <p>
                Emlékeztetésként: egy szópárt (magyar-angol) egy String-ben került tárolásra
                <code>"magyar = angol"</code> formában. Tehát például:</p>
                <pre>"küklopsz = cyclops", "szem = eye", stb.</pre>
            <p>
                Ez egy igen rugalmatlan módszer. Néhány példa, hogy miért nem szeretnénk így tárolni a szópárokat:</p>
            <ul>
                <li>
                    Nagyon bonyolult lenne elérnünk, ha azt szeretnénk, hogy a szavak fordított
                    sorrendben jelenjenek meg ("angol = magyar"). Mégpedig egy szótár programban miért
                    ne lehetne ezt könnyedén elérni?</li>
                <li>
                    Hogy adnánk hozzá szépen mondjuk egy harmadik nyelvet? Van, aki németül/franciául/olaszul is tanul!</li>
                <li>
                    Macerás lenne lecserélni az <code>=</code> jelet mondjuk egy nyílra (<code>--&gt;</code>)</li>
                <li>
                    Hogy nyerhetjük ki egy ilyen Stringből ("angol = magyar") csak az egyik nyelvű szót?
                    Erre szükségünk lesz pedig a kvíznél! És mi lenne, ha hirtelen szeretnénk egy
                    harmadik nyelvet is?</li>
            </ul>
            <p>
                A fenti problémára több megoldás is létezik. Korábbi programozási nyelveknél előfordult,
                hogy például az angol szavakat és a magyar szavakat külön-külön String tömbben tárolták.
                Mi ehelyett egy Java programozók által kedveltebb megoldást választunk.</p>
            <p>
                A lecke folytatásában betekintés szintjén megismerkedünk a Java nyelvben méltán
                népszerű <em>osztály</em> fogalmával. Itt előre szeretnénk leszögezni, hogy ez a
                téma túl nagy egy ilyen leckéhez (vagy akár szakkörhöz); a lecke végén a célunk az
                lenne, hogy mindenki megértse magát az <em>alap ötletet</em>, és lássa, hogy miként
                alkalmazzuk mindezt a szavaink tárolásához. Ne aggódj, ha nem értesz minden részletet.
                Emellett szeretnénk megjegezni, hogy Lazarus nyelvből a <code>class</code> vagy
                <code>record</code> adatszerkezetek ismerete óriási előnyt jelenthet.</p>
            
            <h3>Osztály</h3>
            <p>
                Az osztály egy igen érdekes adatszerkezet, ami segítségével létrehozhatjuk a saját
                változó típusainkat a Java nyelvben. Egészen pontosan amikor megírunk egy osztályt,
                akkor azzal felvázoljuk</p>
            <ul>
                <li>
                    a szerkezetben tárolható adatokat</li>
                <li>
                    és a rajtuk elvégezhető cselekvéseket.</li>
            </ul>
            <p>
                Példaként megnézhetjük a Haromszog osztályt, ami tartalmazza egy háromszög adatait,
                és felvázolja, hogy milyen "cselekvéseket" végezhetünk egy háromszöggel.</p>
            <ul>
                <li>
                    Adatok lehetnek: a,b,c, azaz a három oldal hossza</li>
                <li>
                    cselekvések lehetnek pl. egy függvény, ami kirajzolja a háromszöget a képernyőre,
                    kinyomtatja egy papírra, vagy csak kiszámolja nekünk a háromszög területét, vagy
                    kerületét.</li>
            </ul>
            <p>
               <img src="/static/img/l08/tri.png" class="center-block" />
            </p>
            <p>
                Fontos, hogy mi ezzel egy <em>tervrajzot</em> készítünk csak, azt mondjuk el a Java
                nyelvnek, hogy egy háromszög típusú változó milyen adatokat tároljon. Nem egy bizonyos
                háromszögről van szó!</p>
            <p>
                A háromszög osztályt itt és most nem írjuk meg (bár javasoljuk, hogy az érdeklődő
                kedvűek olvassanak utána a Java osztályoknak és írják meg az osztály kódját).
                Ehelyett inkább nézzük meg, hogy miként festene egy osztály, ami egy szót tartalmaz,
                különböző nyelveken!</p>
            <p>
                Tehát a két kérdés, amit fel kell tennünk magunknak:</p>
            <ul>
                <li>
                    Milyen adatot tároljon a <code><strong>Szo</strong></code> típus?</li>
                <li>
                    Milyen cselekvések/függvényeket kell elvégeznie ennek a típusnak?</li>
            </ul>
            <p>
                A válaszokat most mi adjuk meg:</p>
            <ul>
                <li>
                    A Szo típusnak legalább két adatot kell tárolnia: a szó angol és magyar formáját.
                    Később ez több nyelvvel is kiegészíthető.</li>
                <li>
                    Az egyetlen fontos cselekvés, amit elvárunk a Szo osztálytól, hogy a tartalmát
                    egyetlen String-ben is ki tudja írni. Ez szükséges ahhoz, hogy ki tudjuk írni a
                    tartalmát a LitstView-ba, az eddig ismertetett módon.</li>
            </ul>
            <p>
                Vágjunk is bele. Hozz létre egy új osztály <code>Szo</code> néven!</p>
            <div class="imgstore">
                <img src="/static/img/l08/newClass1.png" class="center-block" />
                <img src="/static/img/l08/newClass2.png" class="center-block" />
            </div>
            <p>
                Most pedig másold be az alábbi kódot:</p>
<pre>public class Szo {
    public String angol;
    public String magyar;

    @Override
    public String toString() {
        return angol + " = " + magyar;
    }

    public Szo(String magyar, String angol) {
        this.magyar = magyar;
        this.angol = angol;
    }

    public Szo() {}
}</pre>

            <div id="interactive-class" class="interactive clearfix">
                <div id="panels-container">
                    <div class="interactive-panel">
                        <pre data-include="/include/l08/Szo.java.html"></pre>
                    </div>
                </div>
                <div id="description" class="description" style="float: left; width: 48%;">
                    <p class="selected" data-iid="default">Kattints rá balra a zöld keretes részekre,
                        hogy megtudd, mire valók!</p>
                    <p data-iid="class-name">Ez az új osztályunk neve.</p>
                    <p data-iid="fields">Ezek az osztály belső változói. Olyanok, mint az eddig is használt változók,
                        tehát nem csak String típusúak lehetnek, hanem bármi, ami egy sima változó lehet. Annyiban
                        különböznek a sima változóktól, hogy az osztály minden egyes <em>példányának</em> van egy
                        sajátja ezekből.</p>
                    <p data-iid="tostring">Ez a belső függvény való arra, hogy egy objektumot szöveggé alakítsunk.
                        Az osztály egy példányán meghívva mindig az adott példány saját belső változóit fogja használni.</p>
                    <p data-iid="return">A return kulcsszó után álló kifejezés lesz a függvény visszatérési értéke.
                        Olyan, mint amikor Pascalban/Lazarusban ezt írod: <br/>
                        <code>Function koszon; <br/> begin <br/> koszon := "Szia!"; <br/> end;</code>
                    </p>
                    <p data-iid="constructor">Amikor azt írod, hogy <code>new Szo("macska", "cat")</code>,
                        akkor ez a függvény fut le. Az ilyen belső függvényeket <em>konstruktor</em>nak hívjuk,
                        és például arra jók, hogy rögtön a létrehozáskor be lehet állítani a belső változók értékeit.</p>
                    <p data-iid="default-constructor">Ez pedig az alapértelmezett konstruktor. Ez fut le akkor,
                        ha ezt írod: <code>new Szo()</code>. Mint látható, ez most nem csinál semmit, de például
                        ide lehetne megírni azt, hogy a belső változók valami alap értéket kapjanak, amit később meg
                        lehet változtatni.</p>
                </div>

                <script type="application/javascript">
                    $('#panels-container').on('click', 'span.ih', function () {
                        var iid = $(this).data('iid');
                        $('span.ih').removeClass('selected');
                        $('span.ih[data-iid="' + iid + '"]').addClass('selected');

                        $('.interactive #description p').hide();
                        $('.interactive #description p[data-iid="' + iid + '"]').show();
                    });
                </script>
            </div>

            <ul>
                <li>
                    Az új osztályunk neve legyen Szo. Az ezt követő nyitó kapcsos zárójel és a
                    legvégén található záró kapcsos zárójel között minden az osztályhoz fog tartozni.</li>
                <li>
                    Az angol és a magyar szó helye. De ilyesmit mintha már láttunk volna! Igen,
                    ez pontosan olyan, mint amit az Activity elején szoktunk csinálni amikor
                    létrehozunk egy változót valamelyik komponensnek vagy mint a 3. leckében a tippelt
                    számnak. Tehát az angol és a magyar egy-egy változó, mégpedig String típusú. És mivel
                    az osztályunkon belül találhatóak, ezért <strong>belső változó</strong>nak fogjuk hívni őket.</li>
                <li>
                    A következő dolog szintén ismerős lehet: ez egy függvény mégpedig egy <strong>belső függvény</strong>,
                    hiszen ez is az osztályon belül található. Látszik rajta, hogy a neve toString. Java
                    nyelven ez a toString függvény használható arra, hogy egy osztályt szöveggé alakítsunk.</li>
            </ul>
            <p>
                <strong>Fontos!</strong></p>
            <p>
                Amint már utaltunk rá, az osztály, amit a fenti kóddal adunk meg, az
                <em>csak egy tervrajz</em>! Megmondja, hogy hogyan kell kinéznie egy Szo-nak.
                Ezzel csak egy új típust hoztunk létre. Ahhzo, hogy igazán használni tudjuk, el kell
                kezdenünk Szo típusú változókat gyártani. Ez a következő kóddal tehetjük meg:</p>
<pre>Szo kutya;      // változó deklarálása
kutya = new Szo();   // új, üres szó létrehozása</pre>
            
            <p>
                Ilyenkor létrejön az új változónk. Ha be szeretnénk írni a kutya változó magyar és
                angol megfelelőit, akkor azt könnyedén megtehetjük:</p>
<pre>kutya.angol = "dog";
kutya.magyar = "kutya";</pre>
            <p>
                Láthatjuk, hogy a kutya mögé helyezett ponttal a kutya változónk belső változóinak
                adhatunk értéket (vagy olvashatjuk ki őket).</p>
            <p>
                Mi most még ezen felül csalhatunk is egy kicsit, hogy ne kelljen három sort gépelni,
                beírhatjuk az alábbit is:</p>
<pre>Szo kutya;                  // változó deklarálása
kutya = new Szo("kutya", "dog"); // új szó létrehozása</pre>
            <p>
                Vagy ha még messzebb akarunk menni, akkor mindez egy sorba is leírható!</p>
            <p>
<pre>Szo kutya = new Szo("kutya", "dog"); // változó deklarálása <strong>ÉS</strong> új szó létrehozása</pre>

            <h3>Belső függvény</h3>
            <p>
                Láthattuk, hogy a kutya változó mögé helyezett ponttal a kutya változó belső változóihoz
                nyertünk hozzáférést (pl. kutya.angol, kutya.magyar). Ehhez hasonlatosan nem nehéz
                kitalálni, hogy a <code>kutya.toString()</code> parancs meghívja a kutya toString
                belső függvényét. Ha megnézed a Szo osztály kódját, akkor láthatod, hogy az az alábbi
                Stringet fogja nekünk visszaadni: "kutya = dog". Ha létrehozunk egy macska változót is
                (<code>macska =new Szo("macska", "cat");</code>), akkor a <code>macska.toString()</code>
                parancs pedig nem túl meglepő módon a "<code>macska = cat</code>" Stringet fogja visszaadni.
                Eddig nem foglalkoztunk mélyrehatóan a függvények működésével, így nem probléma, ha ezt nem
                látod át teljesen.</p>
        </section>



        <section id="tomb-sajat-objektummal">
            <h2>Tömb átalakítása saját objektumossá</h2>
            <p>
                A szólistánkat eddig egy tömbben tároltuk. Egy olyan tömbben, ami egyszerű Stringekből állt.
                Talán nem túl meglepő lépés, hogy most szeretnénk ezt a tömbünket kicsit átalakítani, és egy
                olyan tömböt használni inkább, amelynek minden eleme <code>Szo</code> típusú.</p>
            <p>
                Ha visszaemlékeztek, a lecke elején csináltunk egy tömböt, ami String-eket tudott tárolni,
                és ezeket jelenítettük meg a <code>ListView</code>-ban. Ezt a String tömböt így deklaráltuk
                az Activity kódjának elején.</p>
<pre>String[] szavak;</pre>
            <p>
                Figyeld meg, hogy mi mit jelent/jelez! Először leírjuk, hogy milyen típusú objektumokat
                szeretnénk belerakni, majd a <code>[]</code> karakterekkel megmondjuk, hogy nem egyet,
                hanem többet egy tömbben szeretnénk belerakni a változóba. Utána már csak a változó nevét
                kell megadni (itt pl. "szavak").</p>
            <p>
                De mi azt szeretnénk, hogy ne String-eket, hanem Szo objektumokat tároljon a tömbünk.
                Ezt hogyan tudnád elérni?
                <button data-target="help_Szo_array" class="help-link">Segítség</button></p>
            <div class="help-container" id="help_Szo_array">
                <pre>Szo[] szavak;</pre>
            </div>
            <p>
                Ha a tömbünk típusát átírtuk, akkor a benne lakó adatokat is meg kell változtatni
                egy csöppet. Az Android Studio most aláhúzza azt a sort, ahol a "macska&nbsp;=&nbsp;cat",
                "kutya&nbsp;=&nbsp;dog", "molylepke&nbsp;=&nbsp;moth" szópárokat bepakoltuk a tömbbe. Mindezt teljesen
                jogosan teszi, hiszen a szavak tömbbe most már nem Stringeket, hanem Szo típusú
                változókat kéne tenni.</p>
            <ul>
                <li>
                    Ehhez vagy minden szónak kell csinálni egy új változót. Pl.
<pre>
Szo cica = new Szo("cica", "cat");
Szo kutya = new Szo("kutya", "dog");
…
szavak = new Szo[]{kutya, cica, molylepke};</pre></li>
                <li>
                    Vagy az egyszerűség kedvéért írhatjuk ezt is:
<pre>szavak = new Szo[] {new Szo("kutya", "dog"), new Szo("macska", "cat"), new Szo("molylepke", "moth") };</pre></li>
            </ul>
            <p>
                Már csak annyi feladatunk van, hogy az adaptert is átállítsuk, hogy ne String-eket használjon,
                hanem Szo-kat. Ehhez keresd meg azt a részt, ahova ezt beírtad:</p>
            <p>
<pre>ArrayAdapter&lt;<strong>String</strong>&gt; adapter = new ArrayAdapter&lt;<strong>String</strong>&gt;(this, android.R.layout.simple_list_item_1, szavak);</pre>
            <p>
                És ahol <strong>String</strong>-et látsz, írd át <strong>Szo</strong>-ra
                (2 helyen van, ezeket kiemeltük)!</p>
            <p>
                Ezzel készen is vagyunk, ki lehet próbálni a programot! Ha mindent jól csináltál,
                akkor ugyan azt kell látnod, mint amikor String-ek voltak a tömbben! Mindez annak
                köszönhető, hogy a ListView (egészen pontosan az adapter) a Szo típusunk kiírásához
                rögtön a toString() függvény segítéségét kéri. Tehát a ListView minden egyes Szo-nak
                meghívja a saját toString-jét. És mivel mi úgy írtuk meg a Szo toString függvényét,
                hogy "angol = magyar" formába alakítsa szöveggé a Szo-t pontosan ezt is fogjuk látni a listánkban.</p>
            <p>
                És hogy mégis miért szenvedtünk ennyit az osztályunk megírásával?</p>
        </section>
        <section id="tasks">
            <h4 class="task">1. Feladat</h4>
            <p>
                Változtasd meg úgy a Szo osztály <code>toString()</code> belső függvényét, hogy a
                szavak közé egyenlőségjel helyett kötőjelet tegyen inkább!
                <button data-target="help_task1" class="help-link">Megoldás</button></p>
            <div class="help-container" id="help_task1">
                <pre>return angol + " <strong>-</strong> " + magyar;</pre>
            </div>
            
            <h4 class="task">2. Feladat</h4>
            <p>
                Változtasd meg úgy a Szo osztály <code>toString()</code> belső függvényét, hogy a nyelveket
                angol-magyar sorrendben jelenítse meg!
                <button data-target="help_task2" class="help-link">Megoldás</button></p>
            <div class="help-container" id="help_task2">
                <pre>return <strong>magyar</strong> + " - " + <strong>angol</strong>;</pre>
            </div>
        </section>

        
        <h2>
            Szorgalmi
        </h2>
        <section id="starred1">
            <h3>AboutActivity menüből</h3>
            <p>
                <em>Kis mese a menüről, aztán a 2 fgv megírása.</em></p>
        </section>


    </div>
    <footer data-include="/include/footer.html"></footer>
    <script src="/include/js/lessonBottomStuff.js" type="text/javascript" charset="utf-8"></script>
    <script src="//cdn.rawgit.com/noelboss/featherlight/master/release/featherlight.min.js"></script>
    <link rel="stylesheet" href="/static/css/stsheet.css" />
</body>
</html>
