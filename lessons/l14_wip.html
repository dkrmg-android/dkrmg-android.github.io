<!DOCTYPE html>
<html>
<head>
    <meta charset="utf-8">
    <meta name="viewport" content="width=device-width, initial-scale=1, minimum-scale=1">
    <title>L14 - Üzenőfal (2) (DKRMG Android Szakkör)</title>
    <link rel="stylesheet"
          href="https://maxcdn.bootstrapcdn.com/bootstrap/3.2.0/css/bootstrap.min.css">
    <link rel="stylesheet"
          href="//ajax.googleapis.com/ajax/libs/jqueryui/1.11.2/themes/smoothness/jquery-ui.css"/>
    <link rel="stylesheet" href="/static/css/stsheet.css">
    <link href="//cdn.rawgit.com/noelboss/featherlight/master/release/featherlight.min.css"
          type="text/css" rel="stylesheet" title="Featherlight Styles"/>
    <!-- bootstrap stuff -->
    <script src="https://ajax.googleapis.com/ajax/libs/jquery/2.1.1/jquery.min.js"></script>
    <script src="https://maxcdn.bootstrapcdn.com/bootstrap/3.2.0/js/bootstrap.min.js"></script>
    <script src="//ajax.googleapis.com/ajax/libs/jqueryui/1.11.2/jquery-ui.min.js"></script>
</head>
<body class="language-java">
<header data-include="/include/header.html"></header>
<div class="container">
    <h1>
        14. lecke
        <small>Üzenőfal (2)</small>
        <p>
            <small>Online Android szakkör (DKRMG)</small>
        <p>
    </h1>
    <hr/>

    <p>
        Elérkeztünk az Android szakkör utolsó leckéjéhez. A leírás végéig befejezzük az előző
        alkalommal megkezdett üzenőfal alkalmazásunkat: végre kilistázzuk a telefon kijelzőjén a
        közös üzeneteket, illetve kicsit kitupírozzuk a korábbi kódunkat, hogy jobban kezelje a
        hibákat. Az elkészült programmal már tényleg könnyen lehet használni a webes felület nélkül
        is a közös üzenőfalat.</p>

    <h2>Egy kis nehézség</h2>

    <img src="/static/img/l14/obstacle.png" class="center-block" />

    <p>
        Az előző lecke végén jogosan tehettük volna fel a kérdést: ha egyetlen paranccsal tudtunk
        üzenetet küldeni, akkor miért nem írtuk meg a lista lehívás kódját is? Azért használunk
        külső API-kat, hogy utána gyorsan és könnyedén tudjunk programokat írni! Miért nem fejeztük
        be ezt az egész Üzenőfal alkalmazást már akkor?</p>

    <p>
        A válasz sajnos az, hogy a <em>hosszan tartó műveletek</em> kicsit megnehezítik a mai
        programozók életét. Mire is gondolunk itt egészen pontosan? Ha egy bonyolult matematikai
        problémát szeretnénk megoldani (például <a
            href="http://hu.wikipedia.org/wiki/Pi_(sz%C3%A1m)">a π kiszámítása nagyon pontosan</a>)
        vagy egy nagy méretű fájlt szeretnénk feldolgozni (például egy komplett nagyszótár), az
        bizony eltarthat jó pár másodpercig. Hasonlóképpen a hálózati kommunikáció (pl. az üzenőfal
        lehívása vagy bármilyen fájl letöltése) is eltarthat pár másodpercig, főként ha mondjuk
        akadozik az internet! Miért is gond ez?</p>

    <h3>Időutazás</h3>

    <p>
        Tegyünk egy rövid <em>időutazást</em> körülbelül húsz évvel ezelőttre, amikor a modern
        grafikus operációs rendszerek még gyerekcipőben jártak, és a felhasználók többnyire csak
        úgynevezett parancssorokat használtak a számítógépük működtetése közben. A parancssorok
        világában, mint azt az alábbi képek is mutatják, a <strong>számítógépünk egyszerre mindig
        egy dologgal foglalkozott</strong>. Ha elindítottunk egy játékot, vagy csak megnyitottunk
        egy dokumentumot, a képernyőről minden mást eltűnt. Nem volt még egér sem, nem hogy több
        érintést érzékelő LCD képernyő.</p>

    <p>
        Ebben a világban teljesen normális dolog lett volna írni egy olyan programot, ami az
        elindulásától kezdve a felhasználó felé se nézve elvégzi a dolgát, majd végeredményként
        visszadob valami kedves üzenetet (az eredménnyel, vagy valami barátságtalan hibakóddal). Nem
        kellett más programokkal és a felhasználóval versenyezni, a számítógép ha a mi programunkat
        futtatta, akkor csak ránk figyelt.</p>

	<img src="/static/img/l14/dos1.png" class="center-block" />
    <div class="imgstore">
		<img src="/static/img/l14/dos2.png" class="center-block" />
		<img src="/static/img/l14/dos3.png" class="center-block" />
	</div>
	
	
		

    <h3>Ezzel szemben</h3>

    <p>
        Nem csak a számítógépeink változtak az elmúlt évtizedek folyamán (mind méretben és
        tudásban), de a felhasználók elvárásai is módosultak. Nézz csak kicsit körül a számítógéped
        monitorján! Hány program is fut egymás mellett?</p>
	<img src="/static/img/l14/win1.png" class="center-block" />

    <p>
        Sőt! Nem elég, hogy több programot futtatsz egyszerre, de a programok többségétől elvárod,
        hogy egyszerre több mindent is csináljon! Képzeld el például, mennyire felháborító volna, ha
        az egész számítógéped <em>lefagyna,</em> amíg a következő online videót be nem tölti a
        böngésződ!</p>

    <h3>A tanulság</h3>

    <p>
        Az egyik legelső leckében leszögeztük: az általunk írt Java program sorok mindig szépen
        szabályosan futnak le egymás után. Minden parancs megvárja, amíg az előző utasítás el nem
        végezte a feladatát. Viszont a fenti kitérőből megtanultuk: a mai világban egyszerűen nem
        szabad hosszú másodpercekig felelőtlenül feltartani a programunk / számítógép / okostelefon
        futását.</p>

    <p>
        Utolsó próbatételként írjuk be az alábbi sorokat az üzenőfal programunkhoz, a küldés gomb
        kezelő függvényébe:</p>


        <pre><code>try {
    Thread.sleep(10000); // aludjunk most itt 10 másodpercet
} catch (InterruptedException e) {
}</code></pre>

    <p>
        Futtasd a programot, és nézd meg, hogy mi történik a gomb lenyomása után! Ha nem tapasztalsz
        semmi különöset, próbáld meg többször megnyomni a gombot, szerkeszteni az EditText szövegét,
        stb. Hogy viselkedik a program? Írd meg emailben, hogy mik a tapasztalataid!</p>

    <p>
        <strong>Ha kipróbáltad, utána gyorsan töröld ki a fenti kódot! Nem szeretjük az alvó, lusta
            programokat!</strong></p>

    <p>
        Nem lelőve a poént a pontos viselkedésről annyit megsúghatunk, hogy se a programunk, se az
        Android rendszer nem nézi jó szemmel ezt a tíz másodperces akadást! De várjunk csak! Hiszen
        ebben a függvényben küldjük el az üzenetünket, ami természetesen hálózati kommunikációval
        jár! Miért nem akadozik a <code>kozosUzenetek.insert(uzenet);</code> parancs?</p>

    <p>
        Az Azure API tudja, hogy a program futását nem szabad megakasztani, ezért a hálózati
        kommunikációt a háttérben végzi. Az <code>insert</code> utasításunk valójában csak egy
        ígéretet tesz nekünk, hogy megpróbálja elküldeni az üzenetünket, és tovább engedi a program
        futását még mielőtt végezne. Az üzenet küldése ilyenkor egy másik program szálon a háttérben
        történik.</p>

    <p>
        És mindez úgy működött az előző leckében, hogy nem is tudtunk róla. Igen ám, de ha a
        háttérben futó művelet eredményről szeretnénk értesítést kapni, azért már dolgoznunk is kell
        egy keveset! Ez pedig főként az üzenetek <em>lehívásánál </em>elkerülhetetlen lesz.</p>

    <h2>Üzenet küldése - visszajelzéssel</h2>

    <p>
        Az előző leckében már megírtuk, hogy a telefonunkról tudjunk üzenetet küldeni a közös
        üzenőfalra. Ez jó esetben működött is, de elég bizonytalan megoldás volt: ha a szerver
        valamiért nem működik például, vagy csak ki volt kapcsolva a wifi, arról mi nem szerzünk
        tudomást, legfeljebb úgy, hogy nem találjuk az üzenetünket a <a
            href="http://dkrmg-android.github.io/lessons/uzenofal.html">webes változaton</a>. Ezen
        jó lenne javítani!</p>

    <h3>Mi az az ígéret (avagy ListenableFuture)?</h3>

    <p>
        Az előző leckében úgy küldtük el az üzenetet, hogy a közös üzenetek listáját jelképező
        <code>kozosUzenetek</code> változónak meghívtuk az <code>insert</code> belső függvényét.</p>

    <pre><code>kozosUzenetek.insert(uzenet);</code></pre>

    <p>
        Ennek az eredményével nem foglalkoztunk. Pedig érdemes, ugyanis ez az <code>insert</code>
        függvény egy <em>ígéretet</em> ad vissza (a változó típusa <code>ListenableFuture&lt;valami&gt;</code>).
        Az ígéretet pedig később számonkérhetjük! De mi is ez az ígéret? Egy sokáig tartó
        művelet eredményét nem várhatjuk meg, hiszen fentebb megbeszéltük, hogy akkor lefagyna az
        alkalmazás. Ez az ígéret megoldást nyújt erre, ugyanis rá lehet akasztani<strong> két
        speciális függvényt</strong>, amik majd <strong>csak akkor fognak lefutni, ha a munka
        befejeződött</strong>.
    </p>

    <p>
        Mit értünk a munka befejeződésén? Két eshetőséggel kell számolnunk:</p>
    <ol>
        <li>
            <p>
                <strong>Siker (onSuccess)</strong>: a telefon elküldte az üzenetet a szervernek, az
                megkapta, feldolgozta, hozzáadta a többihez, és <em>ezt vissza is mondja a
                telefonnak</em>. Vagyis a munka akkor ért véget, ha a telefon megbizonyosodott róla,
                hogy az üzenet célbaért.</p></li>
        <li>
            <p>
                <strong>Hiba (onFailure)</strong>: valahol valami <em>hiba</em> miatt nem sikerül a
                megígért művelet.</p></li>
    </ol>
    <p>
        Most mentsük el ezt az ígéretet, hogy később számon kérhessük. Ehhez kell egy változó a
        küldés gomb lenyomását kezelő függvénybe, aminek a típusa <code>ListenableFuture&lt;Uzenet&gt;</code>.
        Hívjuk mondjuk <code>kuldes</code>-nek. Tehát: a
    </p>

    <pre><code>kozosUzenetek.insert(uzenet);</code></pre>

    <p>
        sor a következőre változik:</p>

    <pre><code>ListenableFuture&lt;Uzenet&gt; kuldes = kozosUzenetek.insert(uzenet);</code></pre>

    <h3>Az ígéret beváltása</h3>

    <p>
        Most már tudjuk, hogy mit ígér nekünk az Azure szolgáltatás, kérjük is számon rajta, hiszen
        az ígéret szép szó, ha betartják, úgy jó!</p>

    <p>
        Ezt úgy tudjuk elérni, ha az alábbi sorokat beillesztjük az insert parancs alá
        (feltételezzük, hogy az ígéret a <code>kuldes</code> nevű változóban van.):</p>

    <pre><code>// kuldes ígéret számonkérése a jövőben
Futures.addCallback(kuldes, new FutureCallback&lt;Uzenet&gt;() {
    @Override
    public void onSuccess(Uzenet result) {
        <strong>// {1} Ez az onSuccess függvény fut,
        // ha sikerült elvégezni a munkát (elküldeni az üzenetet)</strong>
    }

    @Override
    public void onFailure(Throwable t) {
        <strong>// {2} Ez az onFailure függvény fut, ha valami hiba történt</strong>
    }
});</code></pre>

    <p>
        Nézzük meg részletesebben a két függvényt. Az <code>{1} onSuccess</code> akkor fut le, ha a
        szerver feldolgozta az üzenetünket, minden rendben volt, nem történt hiba, és ez a válasz
        vissza is jutott hozzánk. Ide érdemes írni azokat a sorokat, amik pl. értesítik a
        felhasználót, hogy sikerült elküldeni az üzenetet. Pl. egy kis rezgés (bővebben: szorgalmi
        ***TODO link***)</p>

    <p>
        A <code>{2} onFailure</code> akkor fut, ha a szerver valami miatt nem fogadta el az
        üzenetünket, vagy el se jutott odáig (pl. nincs bekapcsolva a WiFi). Ilyenkor érdemes
        megjeleníteni egy Toast* üzenetet.</p>

    <p>
        <em>*Itt most a Gyorssegélyben látottaktól eltérően a <code>this</code> helyére
            <code>&lt;activityneve&gt;.this</code>-t kell írni. pl.: <code>MainActivity.this</code>. Ennek okait nem
            részleteznénk itt
            a lecke közepén.</em></p>

    <p>
        Próbáljuk ki, hogy továbbra is működőképes-e az alkalmazásunk. Teszteljük kikapcsolt WiFivel
        is (figyelj, hogy a mobilnet se legyen bekapcsolva!), hogy megjelenik-e a Toast.</p>

    <h2>Üzenetek letöltése</h2>

    <p>
        Az üzenet küldésekor láthattuk, hogyan lehet a hosszan tartó műveletek ígéreteit elmenteni
        egy változóba, és rögtön megszabni azt is, hogy a sikeres/sikertelen befejeztük után mi
        történjen. A létező üzenetek lehívásakor gyakorlatilag ugyanezt fogjuk tenni.</p>

    <h3>Új függvény</h3>

    <p>
        Mielőtt megírjuk magát a letöltést végző kódunkat, gondoljuk át, hogy <em>mikor, minek
        hatására</em> szeretnénk majd letölteni az üzeneteket:</p>
    <ol>
        <li>
            <p>
                Induláskor jó lenne, ha rögtön megjelennének az üzenetek</p></li>
        <li>
            <p>
                Ha új üzenetet küldtünk, újra le kell tölteni az üzenőfal tartalmát, hogy lássuk,
                megjelent-e az új bejegyzés</p></li>
        <li>
            <p>
                Felmerülhet az igény manuális frissítésre is (pl. menüből)</p></li>
        <li>
            <p>
                Hogyan értesülünk a mások által írt új üzenetekről? Az ügyesebbek akár egy időzítőt
                is beállíthatnak, ami rendszeresen, pl. percenként frissíti az üzenetek
                listáját.</p></li>
    </ol>
    <p>
        Láthatjuk, hogy akár négy különböző helyen is szükségünk van az üzenetek letöltésére és
        megjelenítésére. Elméletileg működne az is, hogy egy helyen megírjuk, majd az összes többi
        helyre átmásoljuk a kódot, de ez egyrészt egy nagyon csúnya, és nem hatékony megoldás,
        másrészt saját magunk ellen dolgoznánk, ugyanis ha kiderül, hogy valamit módosítani kell a
        letöltést végző kódon (pl. ilyenkor is szeretnénk egy rezgést), akkor azt mind a négy helyen
        módosítani kell. Szinte biztos, hogy valamelyiket el fogod felejteni, vagy csak simán
        elrontod… Sokkal előrelátóbb megoldás, ha az üzenetek szerverről történő letöltéséhez írunk
        egy külön függvényt, és ezt csak meg kell hívni ott, ahol le szeretnénk tölteni az
        üzeneteket.</p>

    <p>
        Ennek a függvénynek nem lesz se paramétere, sem visszatérési értéke, így kezdetben nagyon
        egyszerű lesz.</p>

    <pre><code>public void letolt() {

}</code></pre>

    <p>
        Ezt a függvényt az <code>onCreate</code> és a gomb <code>onClick</code> függvényekkel egy
        szintre rakd, figyelj, hogy még véletlenül se egy másik függvényen belülre!</p>

    <h3>Üzenetek szűrése</h3>

    <p>
        Az üzenetek letöltése hálózati kommunikációval jár, tehát mindaz igaz rá, amit az üzenet
        küldésénél már láttunk, és ezt is egy <em>ígéret</em> segítségével fogjuk megoldani.</p>

    <p>
        Először nézzük meg, hogyan tudjuk az összes üzenetet elkérni a szervertől:</p>

    <pre><code>kozosUzenetek<strong>.execute();</strong></code></pre>

    <p>
        Ha jobban belegondolunk, ezzel nem biztos, hogy jól járnánk. Amikor ezt írom 40 üzenet van
        eltárolva, pedig eddig csak mi küldtünk be teszt-üzeneteket. Ha mindenki elkezdi próbálgatni
        az alkalmazását, több száz, akár több ezer üzenet is lehet majd a felhőben. Ezt mind
        letölteni sokáig tarthatna, és a telefon sem feltétlenül tudná hatékonyan megjeleníteni.</p>

    <p>
        Jó lenne lekorlátozni, hogy csak néhány, pl. 15 üzenetet töltődjön le.
        Erre való a <code>.top(&lt;szám&gt;)</code> belső függvény. Ezt az <code>.execute()</code> elé kell beszúrni, így:
    </p>

    <pre><code>kozosUzenetek<strong>.top(15)</strong>.execute();</code></pre>

    <p>
        Most már kezelhető mennyiségű üzenet érkezik majd, de pontosan melyikek? Ezt az Azure felhő
        dönti el, és nem biztos, hogy ő is arra a tizenöt üzenetre gondol, mint mi. Célszerű lenne a
        15 <em>legfrissebbet</em> lekérni. Ehhez először meg kell mondani, hogy rendezetten kérjük
        az üzeneteket, mégpedig a <code>__createdAt</code> tulajdonságuk alapján csökkenő
        sorrendben. Erre az <code>.orderBy(&lt;tulajdonság&gt;,&lt;irány&gt;)</code> belső függvény használható, így:
    </p>

    <pre><code>kozosUzenetek<strong>.orderBy("__createdAt", QueryOrder.Descending)</strong>.top(15).execute();</code></pre>

    <p>
        A fenti sor megkéri a szolgáltatást, hogy először rendezze az üzeneteket, majd az első
        tizenöt elemet küldje el. <em>Fordítva is működne? Gondold végig!</em></p>

    <p>
        Most már meghatároztuk, hogy melyik üzeneteket és milyen sorrendben kérjük. De fentebb már
        említettük, az .execute() függvény nem várhatja meg az üzenetek lekérését. Inkább, a korábbi
        <code>.insert(uzenet)</code>-hez nagyon hasonló <em>ígérettel</em> tér vissza. Ezt mentsük
        is el! Az ígéret típusa: <code>ListenableFuture&lt;MobileServiceList&lt;Uzenet&gt;&gt;</code>, neve legyen <code>letoltes</code>!
    </p>

    <p>
        *** TODO segítség gomb: egyben az első lépés:</p>

    <pre><code>public void letolt() {
    ListenableFuture&lt;MobileServiceList&lt;Uzenet&gt;&gt; letoltes = kozosUzenetek.orderBy("__createdAt",QueryOrder.Descending).top(15).execute();
}</code></pre>

    <p>
        ***</p>

    <h3>Az ígéret beváltása</h3>

    <p>
        A letöltés ígéretének beváltása nagyon fog hasonlítani az üzenetküldés ígéretének
        beváltásához:</p>

    <pre><code>Futures.addCallback(letoltes, new FutureCallback
            &lt;MobileServiceList
            &lt;Uzenet&gt;&gt;() {
            @Override
            public void onSuccess(MobileServiceList
            &lt;Uzenet&gt; result) {
            <strong>// {1} ez fut, ha sikerült elvégezni a munkát (letölteni az
                üzeneteket)</strong>
            }

            @Override
            public void onFailure(Throwable t) {
            <strong>// {2} Ez fut, ha valami hiba történt</strong>
            }
            });
        </code></pre>

    <p>
        Nézzük meg mit tudunk csinálni az <code>{1} onSuccess</code> függvényben: Szemfülesebbek
        észrevehették, hogy hogyan épül fel az ígéret típusa.</p>

    <p>
        *** UNKNOWN NODE TYPE: INLINE_IMAGE ***</p>
    <ol>
        <li>
            <p>
                Az eleje kötelezően <code>ListenableFuture</code>, ez jelzi, hogy egy ígérettel van
                dolgunk.</p></li>
        <li>
            <p>
                Utána két kacsacsőr között található, hogy mire tesz ígéretet, azaz milyen típusú
                "gyümölcse lesz a munkának". Ugyan ez a típus jelenik meg az <code>{1} onSuccess</code> függvény egyetlen paraméterének típusában is.</p></li>
    </ol>
    <p>
        Remélem senki nem lepődik meg, ha azt állítjuk, hogy az <code>{1} onSuccess</code> függvény
        paramétere a letöltött üzenetek listája, hiszen ez a "munka gyümölcse". Már csak egyetlen
        zavaró tényező van: Mi az a <code>MobileServiceList&lt;Uzenet&gt;</code>?
        Miért nem kapunk egy jól ismert <code>ArrayList&lt;Uzenet&gt;</code> listát?
    </p>

    <p>
        Valójában az <code>MobileServiceList</code> is egyfajta <code>ArrayList</code>, csak az
        Azure fejlesztői kiegészítették kicsit. A mi szempontunkból ugyan olyan a kettő.</p>
    <ol>
        <li>
            <p>
                Sikeres eredény esetén töröljük az uzenetek lista jelenlegi tartalmát (<code>uzenetek.clear();</code>)
            </p></li>
        <li>
            <p>
                Utána pedig ögtön hozzá is adhatjuk a letöltött üzenetek összes elemét a saját
                listánkhoz, így:</p></li>
    </ol>
    <pre><code>adapter.addAll(result);</code></pre>

    <p>
        Ezek után ne felejtsük el értesíteni az adaptert a változásról, írjunk valami
        figyelmeztetést a <code>{2} onFailure</code> függvénybe (ami ugye akkor fut le, ha valami
        hiba történt) és készen is vagyunk az üzenetek letöltését végző függvényünk megírásával!</p>

    <p>
        Reméljük sikerült követni, de ha esetleg mégsem, vagy csak lellenőriznéd a munkádat,
        kattintás után láthatod egyben a letöltő függvényt.</p>

    <p>
        *** TODO gomb ***</p>

    <pre><code>private void letolt() {
    ListenableFuture&lt;MobileServiceList&lt;Uzenet&gt;&gt; letoltes =
            kozosUzenetek
                .orderBy("__createdAt", QueryOrder.Descending)
                .top(15)
                .execute();

    Futures.addCallback(letoltes, new FutureCallback&lt;MobileServiceList&lt;Uzenet&gt;&gt;() {
        @Override
        public void onSuccess(MobileServiceList&lt;Uzenet&gt; result) {
            adapter.clear();
            adapter.addAll(result);
            adapter.notifyDataSetChanged();
        }

        @Override
        public void onFailure(Throwable t) {
            Toast.makeText(MainActivity.this, "Hiba az üzenetek letöltésénél!",
            Toast.LENGTH_SHORT).show();
            Log.e("MainActivity", "Hiba az üzenetek letöltésekor.", t);
        }
    });
}
        </code></pre>

    <h3>Felesleges részek eltávolítása a programból</h3>

    <p>
        Pár felesleges részt illene eltávolítani a programunkból. Jelenleg a Küldés gombra nyomáskor
        létrehozunk egy új üzenetet, azt egyrészt elküldjük a szervernek (<code>kozosUzenetek.insert(uzenet);</code>
        ígéret), másrészt hozzáadjuk a saját helyi listánkhoz is. Ha felidézzük az imént megírt
        letöltő függvényünket, akkor láthatjuk, hogy ott azt írtuk, hogy amint megérkeznek a
        szerverről a friss üzenetek, a saját listánkat teljesen kiürítjük
        (<code>uzenetek.clear();</code>), tehát feleslegesen adjuk hozzá. Töröljük ki azt az
        utasítást, ami az uzenetek listához adja hozzá az üzenetet (uzenetek.add(uzenet);)</p>

    <p>
        Szintén felesleges az előző lecke elején az <code>onCreate</code>-be írt üdvözlő üzenet
        hozzáadása is, ugyanis az is ki lesz törölve.</p>

    <h3>A letöltés elindítása / függvény hívása</h3>

    <p>
        A lecke befejezéséhez már csak egy apró, ám annál fontosabb feladat maradt hátra: használjuk
        is az imént megírt függvényünket!</p>

    <p>
        Ehhez annyit kell tennünk, hogy ahol szeretnénk, hogy letöltődjenek az üzenetek, ott
        meghívjuk a saját letolt() függvényünket. Ilyen hely lehet például az <code>onResume</code>
        függvény (meg kell írni!), hogy mindig, amikor a felhasználó megpillantja az alkalmazásunkat
        letöltődjenek a legfrissebb üzenetek. Pl így:</p>

    <pre><code>@Override
protected void onResume() {
    super.onResume();
    letolt();
}</code></pre>

    <p>
        De érdemes az üzenet <strong>küldésekor </strong>(feltéve, hogy sikeres volt, tehát az
        <strong>ottani <code>{1} onSuccess</code></strong> függvény végén) is frissíteni a listát,
        hogy a felhasználó láthassa a frissen beküldött üzenetét.</p>

    <h2>Vége</h2>
    <p>A program elméletileg most már teljesen működőképes. Ellenőrizd, majd az elkészült projektet
        küldd el nekünk a <a target="_blank" href="http://goo.gl/UMyfuL">feltöltő</a> oldalon keresztül!</p>

    <h1>Szorgalmi feladatok</h1>

    <h2>1* Felhasználóbarátabb üzenetküldés</h2>

    <p>
        Jelenleg az üzenet küldésekor a következők történnek:</p>
    <ol>
        <li>
            <p>
                Elkészítjük az üzenet objektumot</p></li>
        <li>
            <p>
                Odaadjuk az Azure-nak, és kapunk cserébe egy ígéretet, ami majd egyszer később
                teljesül (vagy hibát jelez)</p></li>
        <li>
            <p>
                Töröljük az <code>EditText</code> tartalmát.</p></li>
        <li>
            <p>
                Teljesül az ígéret</p></li>
        <li>
            <p>
                Sikerült: rezgés</p></li>
        <li>
            <p>
                Hiba történt: Toast</p></li>
    </ol>
    <p>
        Remélhetőleg látható ennek a folyamatnak a hibája: Ha valami probléma adódott az üzenet
        elküldésével, akkor mielőtt erről tudomást szerzünk egy Toast formájában, már kitöröltük az
        EditText tartalmát. Vagyis teljesen és visszavonhatatlanul <em>elveszett az üzenet
        tartalma</em>! Reméljük nem kell mondani, hogy ez milyen rossz fényt vetne az
        alkalmazásunkra és a programozóra… Javítsuk!</p>

    <p>
        Több megoldás lehet a problémára, nézzük a legegyszerűbbet.</p>
    <ol>
        <li>
            <p>
                Az egész küldő függvény legelején tiltsuk le a küldés gombot (<code>setEnabled(false)</code>
                belső függvénye). Ez azért kell, hogy amíg meg nem bizonyosodtunk az üzenetküldés
                eredményéről, nem próbálja újraküldeni a felhasználó az üzenetet. (Lehet, hogy csak
                lassú a net, de ha a türelmetlen felhasználó többször megnyomja a gombot, akkor
                ugyan lassan, de több példányban lesz elküldve az üzenet.)</p></li>
        <li>
            <p>
                Hozzuk létre az üzenetet, adjuk oda az Azure-nak, és írjuk meg az ígéret
                beváltásához szükséges kód vázát, pont, mint eddig.</p></li>
        <li>
            <p>
                Töltsük ki a két függvényt:</p></li>
        <li>
            <p>
                Az <code>{1}</code>-esben (azaz siker esetén) továbbra is jelezhetjük egy rövid
                rezgéssel a sikert, viszont fontos, hogy itt töröljük ki az EditText tartalmát, és
                <em>ne felejtsük el újra engedélyezni</em> a gombot (<code>setEnabled(true)</code>)!
            </p></li>
        <li>
            <p>
                a <code>{2}</code>-esben (azaz hiba esetén) lehet mondjuk egy hosszabbat rezegni,
                Toast-ot megjeleníteni, viszont ami fontos, hogy itt ne töröljük ki az EditText
                tartalmát, viszont itt is engedélyezzük a gombot!</p></li>
    </ol>
    <p>
        Ez azért jó, mert így biztosan nem veszik el az elküldeni kívánt üzenet. Ha hiba történik
        (például nincs bekapcsolva a WiFi) van lehetősége korrigálni a felhasználónak (pl.
        bekapcsolni a WiFi-t) és újra megpróbálkozni a küldéssel, anélkül, hogy újra be kéne
        gépelnie az üzenetét.</p>

    <p>
        ***TODO: empty layout szorgalmi</p>

    <p>
        Refresh with a timer?</p>

    <p>
        Load older messages (skip) when pressing "next 15" button</p>

    <p>
        Load next 15 message when the end of the list is reached (fb style)***</p>


</div>
<footer data-include="/include/footer.html"></footer>
<script src="/static/js/lessonBottomStuff.js" type="text/javascript" charset="utf-8"></script>
<script src="//cdn.rawgit.com/noelboss/featherlight/master/release/featherlight.min.js"></script>
<link rel="stylesheet" href="/static/css/stsheet.css"/>
<script src="/static/js/prism.js"></script>
</body>
</html>
